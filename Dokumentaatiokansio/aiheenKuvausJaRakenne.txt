Aihe: Kirjamuistio
Toteutetaan järjestelmä, johon käyttäjä voi lisätä jo omistamiaan sekä tulevaisuudessa haluamiaan kirjoja tietoineen.
Talletettavia tietoja ovat ainakin kirjan status (omistettu/haluttu), nimi, kirjoittaja, ISBN-koodi, julkaisuvuosi, genre ja oma kuvaus. 
Voisi toteuttaa myös kirjan hyllypaikan talletuksen ja arvostelun esim. asteikolla 1-5 (tähteä). 
Käyttäjät kirjautuvat sisään järjestelmään itse luomillaan tunnuksella ja salasanalla, joita ylläpitäjä hallinnoi. 
Kukin käyttäjä voi lisätä suuren, mutta rajallisen määrän (esim. 2000) kirjoja tietoineen omaan kokoelmaansa. 
Kirjan tiedoista on täytettävä ainakin status, nimi, kirjoittaja ja julkaisuvuosi, muut kohdat ovat vapaaehtoisia. 
Käyttäjät voivat rajattomasti jälkikäteen muokata kirjojensa tietoja. Lisäksi he voivat milloin tahansa poistaa kirjan kokoelmastaan. 
Kirjakokoelmat ovat julkisia (salatun kokoelman toiminnon voisi ehkä toteuttaa?) ja käyttäjät voivat haun avulla selata toistensa kokoelmia. 
Kirjoja voi hakea omistajan, kirjan nimen, julkaisuvuoden, ISBN-koodin jne. perusteella. Haku voi tuottaa tuloksena yhden tai useampia kirjoja (tai ei yhtään). 
Järjestelmän ylläpitäjäkäyttäjällä on ns. diktaattorin oikeudet, eli hän voi koska tahansa poistaa yhden tietyn käyttäjän tai minkä tahansa kirjan, muokata käyttäjien kirjoja ja myös pyyhkiä koko järjestelmän tyhjäksi. 

Järjestelmän tavoitteena on toimia enimmäkseen kunkin käyttäjän henkilökohtaisena muistiona omista kirjoistaan ja niistä kirjoista, joita he haluaisivat mahdollisesti tulevaisuudessa hankkia. 
Toisten käyttäjien kirjojen näkeminen mahdollistaa oman kokoelman vertailun jonkun muun (esim. kaverin) kokoelmaan. Arvosteluominaisuus ja kirjojen kuvaukset myös toisivat mahdollisuuden löytää uusia kiinnostavia kirjoja muiden kokoelmista. 
Järjestelmän päätavoite ei kuitenkaan ole sosiaalinen, vaan oman kirjakokoelman "hallinta" bibliofiileille. 

Käyttäjät: Kirjojen omistaja (henkilökohtainen tietokanta)
tai: Useita kirjojen omistaja -käyttäjiä, ylläpitäjä

Kirjojen omistajien toiminnot: 
* Tunnuksen luominen
  - Omavalintaisen tunnuksen ja salasanan syöttäminen
  - Rajoitettu pituus kummallekin
* Järjestelmään kirjautuminen
  - Onnistuu jos tunnus ja salasana ovat oikein (ja tunnus on luotu)
* Salasanan vaihtaminen
  - Onnistuu vain sisäänkirjautuneena (kuten seuraavatkin toiminnot)
* Kaikkien kirjojen listaus
  - Näyttää kaikki käyttäjän kirjat esim. aakkos-, julkaisu- tai lisäysjärjestyksessä
* Kirjahaku tietyn tiedon/tietojen perusteella
  - Kaikki esim. tiettyä nimeä tai julkaisuvuotta vastaavat käyttäjän omat tai toisen käyttäjän kirjat
* Kirjan lisääminen (pakolliset tiedot *)
  - Status: omistettu vai haluttu *
  - Nimi *
  - Kirjoittaja *
  - ISBN-koodi
  - Julkaisuvuosi *
  - Genre
  - Kuvaus
  - Arvostelu
  - Hyllypaikka
* Kirjan muokkaus
  - Vain omia kirjoja voi muokata
  - Kaikkien tietojen muokkaus onnistuu erikseen
* Kirjan poistaminen
  - Vain omia kirjoja voi poistaa

Ylläpitäjän toiminnot:
* Järjestelmään kirjautuminen
  - Tunnus esiasetettu, onnistuu jos tunnus ja salasana ovat oikein (?)
* Kaikkien kirjojen listaus
* Kirjahaku tietyn tiedon/tietojen perusteella
* Kaikkien käyttäjien tunnuksien muokkaaminen
* Kaikkien käyttäjien tunnuksien poistaminen
  - Yhden kerrallaan tai kaikkien pyyhkiminen pois
* Kaikkien käyttäjien kirjojen muokkaus
* Kaikkien käyttäjien kirjojen poistaminen
